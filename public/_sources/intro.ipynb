{
 "cells": [
  {
   "cell_type": "markdown",
   "id": "d266d741",
   "metadata": {},
   "source": [
    "# Voorwoord\n",
    "\n",
    "*Aan de docent,* <br>\n",
    "<!-- **Het boek vwo B deel 1** <br>\n",
    "Samen met de delen 2, 3 en 4 van vwo wiskunde B bevat dit boek de leerstof van\n",
    "het programma vwo wiskunde B, zoals dat met ingang van 2015 is vastgesteld.\n",
    "De totale studielast voor het vak vwo wiskunde B is 600 uur. De delen 1, 2, 3 en 4\n",
    "bevatten samen 17 hoofdstukken.<br>\n",
    "De vier hoofdstukken van dit boek hebben elk een studielast van ongeveer 30 uur.\n",
    "In hoofdstuk 1 Functies en grafieken komen enkele aspecten van de subdomeinen B1\n",
    "(Formules en functies), B3 (Functies en grafieken) en B5 (Vergelijkingen en\n",
    "ongelijkheden) aan de orde. In hoofdstuk 2 De afgeleide functie worden gedeelten van\n",
    "de subdomeinen C1 (Afgeleide functies) en C2 (Technieken voor differentiëren)\n",
    "behandeld. Het subdomein E1 (Meetkundige vaardigheden) komt in hoofdstuk 3\n",
    "Meetkunde aan bod. Hoofdstuk 4 Vergelijkingen en herleidingen is gericht op de\n",
    "subdomeinen B4 (Inverse functies) en B5.<br>\n",
    "\n",
    "**Beginopdrachten en eindopdrachten**<br>\n",
    "Elk hoofdstuk heeft een beginopdracht en een eindopdracht. In de beginopdracht komen\n",
    "aspecten van het betreffende hoofdstuk aan de orde, zonder dat er een beroep wordt\n",
    "gedaan op technieken die in het hoofdstuk worden geleerd. In de eindopdracht zijn deze\n",
    "technieken meestal wel nodig. De begin- en eindopdrachten zijn geschikt voor\n",
    "groepswerk. In een klassengesprek kan worden gereflecteerd op de opdracht. De\n",
    "beginopdracht geeft de docent bovendien de mogelijkheid alvast enkele zaken van het\n",
    "hoofdstuk toe te lichten en de grote lijn hiervan te bespreken. De studielast van elk\n",
    "hoofdstuk is zodanig dat voor beide opdrachten een lesuur kan worden uitgetrokken.\n",
    "De uitwerkingen van deze opdrachten staan in het docentenmateriaal.<br>\n",
    "\n",
    "**Drie leerroutes**<br>\n",
    "In deze editie wordt gewerkt met drie leerroutes: de basisroute, de middenroute en\n",
    "de uitdagende route. De theorie is voor alle routes gelijk. Bij de opgaven zijn de routes\n",
    "aangegeven met symbolen. Een gevolg van het werken met deze routes is dat leerlingen\n",
    "niet alle aangeboden opgaven hoeven te maken. De routes zijn zo samengesteld, dat alle\n",
    "leerlingen in hetzelfde tempo het hoofdstuk doorwerken. Nieuwe theorie kan dus\n",
    "klassikaal aan de orde komen. <br>\n",
    "De basisroute geeft de leerling voldoende oefening om zich alle vaardigheden die bij de\n",
    "eindtermen horen eigen te maken.\n",
    "In de middenroute worden enkele oefenopgaven overgeslagen en in plaats hiervan\n",
    "maakt de leerling opgaven die dieper op de stof ingaan.\n",
    "De uitdagende route is voor de leerlingen die de basisstof snel oppikken. Deze\n",
    "leerlingen maken nog minder oefenopgaven. Zo komt er tijd vrij om aan uitdagende\n",
    "opgaven te werken.<br>\n",
    "\n",
    "Om het niveau van de leerlingen in te schatten is het mogelijk om elke leerling in de\n",
    "middenroute te laten beginnen. Na enkele lessen kan dan duidelijk worden welke route\n",
    "voor een leerling de beste is. De docent kan ook de leerlingen zelf hun route laten\n",
    "kiezen. Het is van belang regelmatig te monitoren of de gekozen route de juiste is.\n",
    "\n",
    "**Verdere opbouw**<br>\n",
    "De paragraaf Voorkennis is kort gehouden en sluit inhoudelijk meestal direct aan op de\n",
    "eerste paragraaf.\n",
    "Gebleven zijn de oriëntatie-opgaven, de reflectie-opgaven en de afsluitende opgaven.\n",
    "Nieuw zijn de extra opgaven, aangegeven met E, die vooral in de uitdagende route\n",
    "voorkomen. Deze extra opgaven doorbreken de standaardaanpak en activeren zo het\n",
    "wiskundig denken. Hierbij is soms dankbaar gebruik gemaakt van Kangoeroe-opgaven\n",
    "en opgaven uit de Wiskunde Olympiade.\n",
    "Elke paragraaf wordt afgesloten met een Terugblik, aan het eind van elk hoofdstuk staat\n",
    "een Diagnostische toets en achterin het boek staan de Gemengde opgaven. <br>\n",
    "\n",
    "**Wiskundige denkactiviteiten**<br>\n",
    "In de begin- en eindopdrachten wordt een denkactieve houding van de leerling\n",
    "verwacht. Verder spelen in de samenhang tussen de theorie en de daarop volgende\n",
    "opgaven wiskundige denkactiviteiten een rol. Zo zijn ten opzichte van de vorige editie\n",
    "enkele voorbeelden vervangen door opgaven waarin de leerling zelf tot een bepaalde\n",
    "aanpak komt. De verschillende aspecten van wiskundige denkactiviteiten komen\n",
    "eveneens voor bij oriëntatie-opgaven, die immers het denken over een nieuw wiskundig\n",
    "begrip activeren. Ook de reflectie-opgaven doen een beroep op het denkvermogen,\n",
    "bijvoorbeeld omdat ze ingaan op de aanpak van een wiskundig probleem of de\n",
    "samenhang tussen wiskundige begrippen. Tot slot zijn de extra opgaven bij uitstek te\n",
    "typeren als denkopgaven.\n",
    "\n",
    "**Getal en Ruimte online**<br>\n",
    "Alle opgaven kunnen ook digitaal worden gemaakt. Daarbij krijgt de leerling zoveel\n",
    "mogelijk gepaste feedback. Ook kan de leerling in de digitale omgeving uitwerkingen\n",
    "bekijken.\n",
    "Het docentenmateriaal bevat per hoofdstuk een studiewijzer waarin bovendien de routes\n",
    "overzichtelijk zijn weergegeven. De studiewijzer kan naar eigen inzicht worden\n",
    "aangepast. Verder is presentatiemateriaal aanwezig en zijn bij elk hoofdstuk\n",
    "toetsopgaven opgenomen. Behalve een bundel waaruit zelf een toets is samen te stellen,\n",
    "is ook een kant en klare toets (voor ongeveer 75 minuten) opgenomen. In het online\n",
    "materiaal voor de leerlingen staat bij elk hoofdstuk een oefentoets.\n",
    "Zoals altijd stellen we op- en aanmerkingen van gebruikers zeer op prijs. -->"
   ]
  }
 ],
 "metadata": {
  "jupytext": {
   "text_representation": {
    "extension": ".md",
    "format_name": "myst"
   }
  },
  "kernelspec": {
   "display_name": "Python 3",
   "language": "python",
   "name": "python3"
  },
  "language_info": {
   "codemirror_mode": {
    "name": "ipython",
    "version": 3
   },
   "file_extension": ".py",
   "mimetype": "text/x-python",
   "name": "python",
   "nbconvert_exporter": "python",
   "pygments_lexer": "ipython3",
   "version": "3.8.18"
  },
  "source_map": [
   10
  ]
 },
 "nbformat": 4,
 "nbformat_minor": 5
}